# Користування QR-O-Puncher

## Учасникам

Для фіксації проходження КП (контрольних пунктів) на дистанції, учаснику необхідно мати смартфон бажано з доступом до мобільного інтернету. Далі потрібно завантажити в свій телефон програму QR O-Puncher. Для тих учасників змагань у котрих відсутній мобільний інтернет секретаріат може надати інтернет, щоб завантажити необхідну програму. Під час проходження дистанції наявність інтернету не потрібна. Необхідність інтернету може виникнути лише в разі потреби перезавантаження програми через помилку користувача або програмно-апаратний збій. На фініші можна також скористатись суддівським інтернетом для фіксації проходження дистанції.

Програма запускається у будь-якому сучасному мобільному веб-браузері як то Google Chrome, Mozilla Firefox.

Учасники з мобільним інтернетом відкривають сторінку сторінку https://sakhnik.com/qr, запам'ятовують її або додають у закладки.
Учасники без мобільного інтернету мають встановити в себе на телефон будь-яку програму HTTP Server, наприклад, https://play.google.com/store/apps/details?id=com.phlox.simpleserver, налаштувати її перед стартом по окремій інструкції і запустити програму електронної відмітки з адреси http://localhost:8080/ .

При першому запуску слід надати програмі дозвіл на доступ до камери і служб місцезнаходження. При проходженні реєстрації потрібно відсканувати код у секретаря для встановлення стартового номеру учасника. Для реєстрації відмітки потрібно розблокувати смартфон і відсканувати графічний код на передстарті, старті, контрольних пунктах і фініші. Звуковий сигнал підтверджує успішну відмітку. Так само треба відсканувати код після фінішу, щоб зареєструвати інформацію про відмітки у суддівську систему та отримати роздруківку проходження дистанції.

Якщо стався який-небудь збій програми чи пристрою, в будь-який момент можна перезавантажити програму з адреси https://sakhnik.com/qr або http://localhost:8080 відповідно. При цьому вся попередня інформація зберігається. Якщо можливості перезавантажити в учасника немає, необхідно робити фото на кожному наступному КП для пред’явлення секретаріату.

Джерело: https://github.com/sakhnik/qr-o-punch

### Запуск без мобільного інтернету

На смартфоні Android:

* Встановити [Simple HTTP Server](https://play.google.com/store/apps/details?id=com.phlox.simpleserver)
* Завантажити архів програми з адреси https://sakhnik.com/qr.zip
* Розпакувати файли з архіву в /sdcard/Download/qr/
* Запустити додаток Simple HTTP Server
* Впевнитися, що серед адрес є 127.0.0.1, а порт заданий числом 8080
* Задати Root folder -> External folder -> /sdcard/Download/qr
* Натиснути START
* Запустити навігатор тенет Google Chrome або Mozilla Firefox
* Перейти до адреси http://localhost:8080/

Програма готова до сканування кодів електронної відмітки.
